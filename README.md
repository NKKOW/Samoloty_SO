# Samoloty_SO_139643
Temat 5 - Samolot z bagażami
W terminalu pasażerskim czekają osoby z bagażem podręcznym i próbują wejść do samolotu, który może pomieścić P pasażerów, dla których ustalony dopuszczalny ciężar bagażu podręcznego wynosi Md.

Z uwagi na wymogi bezpieczeństwa ustalono następujące zasady:
• Najpierw odbywa się odprawa biletowo-bagażowa. Pasażer, którego bagaż waży więcej niż dopuszczalny limit M, zostaje wycofany do terminala;
• Wejście na pokład samolotu możliwe będzie tylko po przejściu drobiazgowej kontroli, mającej zapobiec wnoszeniu przedmiotów niebezpiecznych.
• Kontrola przy wejściu jest przeprowadzana równolegle na 3 stanowiskach, na każdym z nich mogą znajdować się równocześnie maksymalnie 2 osoby.
• Jeśli kontrolowana jest więcej niż 1 osoba równocześnie na stanowisku, to należy zagwarantować by były to osoby tej samej płci.
• Pasażer oczekujący na kontrolę może przepuścić w kolejce maksymalnie 3 innych pasażerów. Dłuższe czekanie wywołuje jego frustrację i agresywne zachowanie, którego należy unikać za wszelką cenę.
• Po przejściu przez kontrolę bezpieczeństwa pasażerowie oczekują na wejście na pokład samolotu w tzw. holu odlotów. Wejście do samolotu odbywa się za pomocą tzw. gates, czyli wyjść. Do każdego lotu przyporządkowane jest jedno wyjście, przy którym należy oczekiwać na wejście do samolotu.
• W odpowiednim czasie obsługa lotniska (dyspozytor) poinformuje o gotowości przyjęcia pasażerów na pokład samolotu.
• Pasażerowie są wpuszczani na pokład samolotu poprzez tzw. schody pasażerskie o pojemności K (K<N).
• Istnieje pewna liczba osób (VIP) posiadająca bilety, które umożliwiają wejście na pokład samolotu z pominięciem kolejki oczekujących (ale nie mogą ominąć schodów pasażerskich).

Samolot co określoną ilość czasu T1 (np.: pół godziny) wyrusza w podróż. Przed rozpoczęciem kołowania kapitan samolotu musi dopilnować aby na schodach pasażerskich nie było żadnego wchodzącego pasażera. Jednocześnie musi dopilnować by liczba pasażerów w samolocie nie przekroczyła N. Ponadto samolot może odlecieć przed czasem T1 w momencie otrzymania polecenia (sygnał1) od dyspozytora z wieży kontroli lotów.
Po odlocie samolotu na jego miejsce pojawia się natychmiast (jeżeli jest dostępny) nowy samolot o takiej samej pojemności P jak poprzedni, ale z innym dopuszczalnym ciężarem bagażu podręcznego Mdi. Łączna liczba samolotów wynosi N, każdy o pojemności P.
Samoloty przewożą pasażerów do miejsca docelowego i po czasie Ti wracają na lotnisko. Po otrzymaniu od dyspozytora polecenia (sygnał 2) pasażerowie nie mogą wsiąść do żadnego samolotu - nie mogą wejść na odprawę biletowo-bagażową. Samoloty kończą pracę po przewiezieniu wszystkich pasażerów.
Napisz programy symulujące działanie dyspozytora, kapitana samolotu i pasażerów.
